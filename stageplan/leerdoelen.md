[*<< Terug naar stageplan*](../stageplan)

# Leerdoelen
## Manage and control


**Leerdoel 1:** Ik wil na afloop van mijn stage een Javascript applicatie hebben gemaakt die voldoet aan
de standaarden van het bedrijf.

Ik wil dit leerdoel behalen door mijn gehele stage te werken aan de front-end van de opdracht. Ik
heb zelf weinig ervaring met het front-end en wil hier beter in worden. Dit lijkt mij het beste te
behalen door de volledige stage te werken aan het front-end. Ik denk dit te kunnen behalen
aangezien Guus veel ervaring heeft met javascript en er vanuit het bedrijf software developers zijn
die mij hiermee kunnen helpen. Ik kan dit uiteindelijk aantonen door een scrumboard te laten zien
van mijn stage.


## Analyseren

**Leerdoel 2:** Ik wil na afloop van van mijn stage in staat zijn requirements te kunnen opstellen aan de
hand van de wensen van een bedrijf.

Ik wil dit leerdoel halen door de requirements op te stellen die overeenkomen met de standaarden
van het bedrijf en welke voldoet aan de eisen van het bedrijf. Dit moet ik doen door goed om
feedback te vragen tijdens het maken van de requirements. Ik kan dit uiteindelijk laten zien aan de
hand van een requirements document en de feedback daarop.

**Leerdoel 3:** Ik wil na afloop van mijn stage in staat zijn een UML-diagram te maken aan de hand van
de requirements van een bedrijf.

Op basis van de requirements kunnen dan UML-diagrammen worden gemaakt die overeenkomen
met de standaarden van het bedrijf en voldoet aan de eisen van het bedrijf. Dit moet ik doen door
goed naar feedback te vragen tijdens het maken van de diagrammen. Ik kan dit uiteindelijk laten zien
aan de hand van UML-diagrammen en de feedback daarop.


## Adviseren

**Leerdoel 4:** Ik wil na afloop van mijn stage in staat zijn om een werkwijze te adviseren binnen het
bedrijf.

Ik heb nu in de afgelopen 3 weken gezien dat er geen goede werkwijze is binnen het bedrijf. Mijn
doel is dan ook om te kijken naar hoe ik hier structuur in kan brengen. Ik ben van plan om het bedrijf
te adviseren om over te gaan op scrum en hierbij trello op een andere manier te gebruiken. Dit kan
ik aantonen door screenshots te geven van het trello bord met een before en after.


## Ontwerpen

**Leerdoel 5:** Ik wil na afloop van mijn stage in staat zijn om te kunnen aangeven hoe we het beste
kunnen gaan testen met het systeem.

We moeten uiteindelijk het gemaakte systeem gaan testen om ervoor te zorgen dat het systeem
goed werkt en het gebruiksvriendelijk is. Uiteindelijk is mijn doel om te gaan uitzoeken hoe we gaan
testen en een testplan te maken aan de hand het uitgezochte testsysteem of het al voorgestelde
testsysteem. Dit kan ik laten zien aan de hand van een testplan. Ook al werken we agile kan er alsnog
een testplan worden gemaakt voordat er geprogrammeerd gaat worden.

**Leerdoel 6:** Ik wil na afloop van mijn stage een software architectuur kunnen ontwerpen voor een
systeem binnen het bedrijf.

Dit kan worden gedaan door het maken van een ontwerp van de software architectuur op basis van
de requirements en het UML-diagram. Dit kan ik laten zien aan de hand van de gemaakte software
architectuur.


## Realiseren

**Leerdoel 7:** Ik wil na afloop van mijn stage in staat zijn een software component te kunnen
toevoegen wat rekening houdt met de kwaliteitsstandaarden zoals ze gehanteerd worden binnen
het bedrijf of zoals ze worden gebruikt in software engineering.

Dit ga ik bereiken door een component te maken voor het bedrijf. Hierbij word ik geholpen door
meerdere software engineers die feedback kunnen geven zodat het overeenkomt met de
kwaliteitsstandaarden. Dit kan ik laten zien aan de hand van de feedback die ik heb gekregen.

**Leerdoel 8:** Ik wil na afloop van mijn stage in staat zijn om overweg te kunnen met git en te zorgen
dat dit verloopt volgens de standaarden van een bedrijf.

Ik kan op zich redelijk overweg met Git alleen dit is op een niveau van een schoolproject in plaats van
een bedrijf. Ik zou op de standaarden van een bedrijf willen komen met git. Dit kan ik laten zien aan
de hand van de feedback die ik heb gekregen en de commits die ik heb gemaakt.


## Professional Skills

**Leerdoel 9:** Ik wil na afloop van mijn stage mijzelf kunnen aanpassen binnen een bedrijf en hier goed
in kunnen werken.

Ik heb zelf wel eens gewerkt, alleen niet voor een bedrijf in mijn eigen werkgebied. Hier moet ik
mezelf in kunnen aanpassen. Ik wil in staat zijn om zelf te kunnen werken binnen het bedrijf en
initiatief te tonen. Dit kan ik laten zien op basis van de feedback die ik heb gekregen.

**Leerdoel 10:** Ik wil na afloop van mijn stage een presentatie kunnen geven die ik kan afleggen zonder
dat het lijkt dat ik zenuwachtig ben.

Ik ben altijd heel erg zenuwachtig als ik een presentatie moet geven. Ik wil dus proberen om een
presentatie te geven waarin ik minder zenuwachtig ben. Ik zal dus moeten gaan oefenen op
presenteren. Dit kan ik doen door binnen het bedrijf presentaties te geven.